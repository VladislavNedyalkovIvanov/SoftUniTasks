Прости операции – допълнително упражнение
Задачи за допълнително упражнение към курса "Основи на програмирането" @ СофтУни.
Тествайте решенията си в judge системата: https://judge.softuni.bg/Contests/1642/Simple-Operations-and-Calculations-More-Exercises






1.Задача      	Лице на трапец
Напишете програма, която чете от конзолата три дробни числа b1, b2 и h и пресмята лицето на трапец с основи b1 и b2 и височина h. Формулата за лице на трапец е (b1 + b2) * h / 2.
На фигурата по-долу е показан трапец със страни 8 и 13 и височина 7. Той има лице (8 + 13) * 7 / 2 = 73.5.
Отговорът трябва да е форматиран до втората цифра след десетичния знак.

Примерен вход и изход
вход	изход
8
13
7	73.50





2. Задача     	Лице на триъгълник
Напишете програма, която чете от конзолата страна и височина на триъгълник и пресмята неговото лице. Използвайте формулата за лице на триъгълник: area = a * h / 2. Форматирате изхода до втория знак след десетичната запетая.
Примерен вход и изход
вход	изход
20
30	300.00

15
35	262.50
7.75
8.45	32.74
1.23456
4.56789	2.82




3. Задача     	Конзолен конвертор: от градуси °C към градуси °F
Напишете програма, която чете градуси по скалата на Целзий (°C) и ги преобразува до градуси по скалата на Фаренхайт (°F). Потърсете в Интернет подходяща формула, с която да извършите изчисленията. Форматирате изхода до втория знак след десетичната запетая. 
Примерен вход и изход
вход	изход		вход	изход		вход	изход		вход	изход
25	77.00		0	32.00		-5.5	22.10		32.3	90.14





4.Задача        	Зеленчукова борса
Градинар продавал реколтата от градината си на зеленчуковата борса. Продава зеленчуци за N лева на килограм и плодове за M лева за килограм. Напишете програма, която да пресмята приходите от реколтата в евро ( ако приемем, че едно евро е равно на 1.94лв).
Вход
От конзолата се четат 4 числа, по едно на ред:
•	Първи ред – Цена за килограм зеленчуци – реално число[0.00… 1000.00]
•	Втори ред – Цена за килограм плодове – реално число[0.00… 1000.00]
•	Трети ред – Общо килограми на зеленчуците – цяло число[0… 1000]
•	Четвърти ред – Общо килограми на плодовете – цяло число[0… 1000]
Изход
Да се отпечата на конзолата едно число: приходите от всички плодове и зеленчуци в евро.
Резултата да се форматира до втория знак след десетичния разделител.
Примерен вход и изход
Вход	Изход	Обяснения
0.194
19.4
10
10	101.00	Зеленчуците струват – 0.194лв. * 10кг. = 1.94лв.
Плодовете струват – 19.4лв. * 10кг.  = 194лв.
Общо – 195.94лв. = 101евро
1.5
2.5
10
10
	20.62	
  
  
  
  
  
5.Задача        	Учебна зала
Учебна зала има правоъгълен размер w на h метра, без колони във вътрешността си. Залата е разделена на две части – лява и дясна, с коридор приблизително по средата. В лявата и в дясната част има редици с бюра. В задната част на залата има голяма входна врата. В предната част на залата има катедра с подиум за преподавателя. Едно работно място заема 70 на 120 cm (маса с размер 70 на 40 cm + място за стол и преминаване с размер 70 на 80 cm). Коридорът е широк поне 100 cm. Изчислено е, че заради входната врата (която е с отвор 160 cm) се губи точно 1 работно място, а заради катедрата (която е с размер 160 на 120 cm) се губят точно 2 работни места. Напишете програма, която въвежда размери на учебната зала и изчислява броя работни места в нея при описаното разположение (вж. фигурата).  
Вход
От конзолата се четат 2 числа, по едно на ред: w (дължина в метри) и h (широчина в метри).
Ограничения: 3 ≤ h ≤ w ≤ 100.
Изход
Да се отпечата на конзолата едно цяло число: броят места в учебната зала.
Примерен вход и изход
Вход	Изход	Чертеж	Обяснения
15
8.9	129	 	Залата е широка 890 cm. От тях 100 cm отиват за коридора в средата. В останалите 790 cm могат да се разположат по 11 бюра на ред (11 * 70 cm = 770 cm + 20 cm остатък).
Залата е дълга 1500 cm. В тях могат да бъдат разположени 12 реда (12 * 120 cm = 1440 + 60 cm остатък).
Брой места = 12 * 11 - 3 =  132 - 3 = 129 (имаме 12 реда по 11 места = 132 минус 3 места за катедра и входна врата).
8.4
5.2	39	 	Залата е широка 520 cm. От тях 100 cm отиват за коридора в средата. В останалите 420 cm могат да се разположат по 6 бюра на ред (6 * 70 cm = 420 cm, без остатък).
Залата е дълга 840 cm. В тях могат да бъдат разположени 7 реда (7 * 120 cm = 840, без остатък).
Брой места = 7 * 6 - 3 =  42 - 3 = 39 (имаме 7 реда по 6 места = 42 минус 3 места за катедра и входна врата).




6.Задача        Рибна борса
Георги ще има гости вечерта и решава да ги нагости с паламуд, сафрид и миди. Затова отива на рибната борса, за да си купи по няколко килограма. Oт конзолата се въвеждат цените в лева на скумрията и цацата. Също количеството на паламуд, сафрид и миди в килограми. Колко пари ще са му необходими, за да плати сметката си, ако цените на борсата са:
•	Паламуд – 60% по-скъп от скумрията
•	Сафрид – 80% по-скъп от цацата
•	Миди – 7.50 лв. за килограм
Вход
От конзолата се четат 5 числа:
•	Първи ред – цена на скумрията на килограм. Реално число в интервала [0.00…40.00]
•	Втори ред – цена на цацата на килограм. Реално число в интервала [0.00…30.00]
•	Трети ред – килограма паламуд. Реално число в интервала [0.00…50.00]
•	Четвърти ред – килограма сафрид. Реално число в интервала [0.00… 70.00]
•	Пети ред – килограма миди. Цяло число в интервала [0 ... 100]
Изход
Да се отпечата на конзолата едно число с плаваща запетая: колко пари ще са нужни на Георги, за да си плати сметката. Числото трябва да е форматирано до вторият знак след десетичната запетая (1.2457 -> 1.25).
Примерен вход и изход
Вход	Изход	Обяснения
6.90
4.20
1.5
2.5
1	42.96	Цена на паламуда = 6.90 + 6.90 * 0.60 = 11.04 лв. за килограм
Сума паламуд = 1.5 * 11.04 = 16.56
Цена на сафрид = 4.20 + 4.20 * 0.80 =  7.56 лв. за килограм
Сума сафрид = 2.5 * 7.56 = 18.90 
Сума миди = 1 * 7.50 = 7.50 
Сметка = 16.56 + 18.90 + 7.50 = 42.96
Вход	Изход	Вход	Изход
5.55
3.57
4.3
3.6
7	113.82	7.79
5.35
9.3
0
0	115.92





7. Задача     	Боядисване на къща
Напишете програма, която да пресмята колко литра боя е нужна за боядисването на къщa. Като за стените се използва зелена боя, а за покрива – червена. Разхода на зелената боя е 1 литър за 3.4 м2, а на червената – 1 литър за 4.3 м2.
Стените имат следните размери:
•	Предната и задната стена са квадрати със страна „x“
o	на предната стена има правоъгълна врата с широчина 1.2м и височина 2м
•	Страничните стени са правоъгълници със страни „x“ и „y“
o	и на двете странични стени има по един квадратен прозорец със страна 1.5м
Покривът има следните размери:
•	Два правоъгълника със страни „x“ и „y“
•	Два равностранни триъгълника със страна „x“ и височина „h“
Трябва да пресметнете площта на всички страни и площта на покрива, за да
намерите колко литра от всяка боя ще са нужни.
Вход
От конзолата се четат 3 реда:
1.	x – височината на къщата – реално число в интервала [2...100]
2.	y – дължината на страничната стена – реално число в интервала [2...100]
3.	h – височината на триъгълната стена на прокрива – реално число в интервала [2...100]
Изход
Да се отпечатат на конзолата две числа всяко на нов ред:
•	Литрите зелена боя
•	Литритe червена боя
Форматирани до вторият знак след десетичната запетая.
Примерен вход и изход
Вход	Изход	Обяснения	Вход	Изход
6
10
5.2	54.44
35.16	СТЕНИ
Страничната стена е с площ – 6*10 = 60;
Прозорецът е с площ = 1.5*1.5 = 2.25;
Двете страници са общо – 2*60 - 2*2.25 = 115.5;
Задната стена – 6*6 = 36; Вход: 1.2*2 = 2.4
Общо предна и задна – 2*36 - 2.4 = 69.6
ОБЩА ПЛОЩ: 115.5 + 69.6 = 185.1 м2
Зелена боя = 185.1 / 3.4 = 54.44 литра
ПОКРИВ
Двата правоъгълника на покрива – 2 * (6*10) = 120
Двата триъгълниците – 2 * (6*5.2 / 2) = 2 * 15.6 = 31.2
ОБЩА ПЛОЩ: 120 + 31.2 = 151.2 м2
Червена боя = 151.2 / 4.3 = 35.16 литра	10.25
15.45
8.88
	152.93
94.82






8. Задача       	Периметър и лице на кръг
Напишете програма, която чете от конзолата число r и пресмята и отпечатва лицето и периметъра на кръг / окръжност с радиус r, като форматирате изхода в следния вид: "<calculated area>" 
"<calculated parameter>". Форматирайте изходните данни до втория знак след десетичната запетая.
Примерен вход и изход
вход	изход
3	28.27
18.85
4.5	63.62
28.27
Задачи за шампиони





9.Задача        	Прогноза за времето
Напишете програма, която познава дали е топло или студено навън. От конзолата се чете един ред – текст, който подсказва какво е времето. При въвеждане на "sunny" трябва да се отпечата "It's warm outside!". Във всички останали случаи трябва да се отпечата "It's cold outside!". 
Примерен вход и изход
Вход	Изход
sunny	It's warm outside!
cloudy	It's cold outside!
snowy	It's cold outside!
Насоки: потърсете информация за if-else конструкцията.
JS - Примерен вход и изход
Вход	Изход
["sunny"]	It's warm outside!
["cloudy"]	It's cold outside!
["snowy"]	It's cold outside!
Насоки: потърсете информация за if-else конструкцията.





10. Задача      	Прогноза за времето – част 2
Напишете програма, която при въведени градуси (реално число) принтира какво е времето, като имате предвид следната таблица:
Градуси	Време
26.00 - 35.00	Hot
20.1 - 25.9	Warm
15.00 - 20.00	Mild
12.00 - 14.9	Cool
5.00 - 11.9	Cold
Ако се въведат градуси, различни от посочените в таблицата, да се отпечата "unknown".
Примерен вход и изход
Вход	Изход
16.5	Mild
8	Cold
22.4	Warm
26	Hot
0	unknown
Насоки: потърсете информация за серии от проверки.
