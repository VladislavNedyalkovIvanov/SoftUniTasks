Прости проверки – допълнително упражнение
Задачи за допълнително упражнение към курса "Основи на програмирането" @ СофтУни.
Тествайте решенията си в judge системата: https://judge.softuni.bg/Contests/Practice/Index/1658#0





1. Задача -	Тръби в басейн
Басейн с обем V има две тръби от които се пълни. Всяка тръба има определен дебит (литрите вода минаващи през една тръба за един час). Работникът пуска тръбите едновременно и излиза за N часа. Напишете програма, която изкарва състоянието на басейна, в момента, когато работникът се върне. 
Вход
От конзолата се четат четири реда:
•	Първият ред съдържа числото V – Обем на басейна в литри – цяло число в интервала [1…10000].
•	Вторият ред съдържа числото P1 – дебит на първата тръба за час – цяло число в интервала [1…5000].
•	Третият ред съдържа числото P2 – дебит на втората тръба за час– цяло число в интервала [1…5000].
•	Четвъртият ред съдържа числото H – часовете които работникът отсъства – реално число в интервала [1.0…24.00]
Изход
Да се отпечата на конзолата едно от двете възможни състояния:
•	До колко се е запълнил басейна и коя тръба с колко процента е допринесла.
o	"The pool is {запълненост на басейна в проценти}% full. Pipe 1: {процент вода от първата тръба}%. Pipe 2: {процент вода от втората тръба}%."
Aко басейнът се е препълнил – с колко литра е прелял за даденото време.
o	"For {часовете, които тръбите са пълнили вода} hours the pool overflows with {литрите вода в повече} liters."
Примерен вход и изход
Вход	Изход	Обяснения
1000
100
120
3	The pool is 66.00% full. Pipe 1: 45.45%. Pipe 2: 54.55%.	За 3 часа:
Първата тръба е напълнила – 300 л.
Втората тръба е напълнила – 360 л.
Общо – 660 л. < 1000 л. => 66% са запълнени
Първата тръба е допринесла с 45% (300 от 660 л.).
Втората тръба е допринесла с 54% (360 от 660 л.).
100
100
100
2.5	For 2.50 hours the pool overflows with 400.00 liters.	За 2.5 часа:
Първата тръба е напълнила – 250 л.
Втората тръба е напълнила – 250 л.
Общо – 500 л. > 100 л. => 400 л. са прелели.





2. Задача -	Поспаливата котка Том
Котката Том обича по цял ден да спи, за негово съжаление стопанинът му си играе с него винаги когато  има свободно време. За да се наспи добре, нормата за игра на Том е 30 000  минути в година. Времето за игра на Том зависи от почивните дни на стопанина му:
•	Когато е на работа, стопанинът му си играе с него по 63 минути на ден.
•	Когато почива, стопанинът му си играе с него  по 127 минути на ден.
Напишете програма, която въвежда броя почивни дни и отпечатва дали Том може да се наспи добре и колко е разликата от нормата за текущата година, като приемем че годината има 365 дни.
Пример: 20 почивни дни -> работните дни са 345 (365 – 20 = 345). Реалното време за игра е 24 275 минути (345 * 63 + 20 *127).  Разликата от нормата е 5 725 минути (30 000 – 24 275 = 5 725) или 95 часа и 25 минути.
Вход
Входът се чете от конзолата и се състои от едно число – броят почивни дни – цяло число в интервала [0...365]
Изход
На конзолата трябва да се отпечатат два реда.
•	Ако времето за игра на Том е над нормата за текущата година:
o	 На първия ред отпечатайте: “Tom will run away”
o	 На втория ред отпечатайте разликата от нормата във формат:
“{H} hours and {M} minutes more for play”
•	Ако времето за игра на Том е под нормата за текущата година:
o	На първия ред отпечатайте: “Tom sleeps well”
o	 На втория ред отпечатайте разликата от нормата във формат:
“{H} hours and {M} minutes less for play”
Примерен вход и изход
вход	изход	коментари
20	Tom sleeps well
95 hours and 25 minutes less for play	Почични дни: 20 * 127 = 2 540 минути игра
Работни дни: 365 - 20 = 345 * 63 = 21 735 минути игра
30 000 > 24 274 => остават 5725 мин = 95 часа и 25 мин
113	Tom will run away
3 hours and 47 minutes more for play	Почични дни: 113 * 127 = 14 351 минути
Работни дни: 365 - 113 = 252 * 63 = 15 876 минути
30 000 < 30 227 => 227 мин повече = 3 часа и 47 мин





3. Задача - Реколта
От лозе с площ X квадратни метри се заделя 40% от реколтата за производство на вино. От 1 кв.м лозе се изкарват Y килограма грозде. За 1 литър вино са нужни 2,5 кг. грозде. Желаното количество вино за продан е Z литра.
Напишете програма, която пресмята колко вино може да се произведе и дали това количество е достатъчно. Ако е достатъчно, остатъкът се разделя по равно между работниците на лозето.
Вход
Входът се чете от конзолата и се състои от точно 4 реда:
•	1ви ред: X кв.м е лозето – цяло число в интервала [10 … 5000]
•	2ри ред: Y грозде за един кв.м – реално число в интервала [0.00 … 10.00]
•	3ти ред: Z нужни литри вино – цяло число в интервала [10 … 600]
•	4ти ред: брой работници – цяло число в интервала [1 … 20]
Изход
На конзолата трябва да се отпечата следното:
•	Ако произведеното вино е по-малко от нужното:
o	“It will be a tough winter! More {недостигащо вино} liters wine needed.”
	Резултатът трябва да е закръглен към по-ниско цяло число
•	Ако произведеното вино е колкото или повече от нужното:
o	“Good harvest this year! Total wine: {общо вино} liters.”
	Резултатът трябва да е закръглен към по-ниско цяло число
o	“{Оставащо вино} liters left -> {вино за 1 работник} liters per person.”
	И двата резултата трябва да са закръглени към по-високото цяло число
Примерен вход и изход
вход	изход	коментари
650
2
175
3	Good harvest this year! Total wine: 208 liters.
33 liters left -> 11 liters per person.	Общо грозде: 650 * 2 = 1 300 
Вино = 40% * 1300 / 2,5 = 208
208 > 175
208 - 175 = 33 л остават -> 11 л на човек
1020
1.5
425
4	It will be a tough winter! More 180 liters wine needed.	Общо грозде: 1 020 * 1.5 = 1 530 
Вино = 40% * 1 530 / 2,5 = 244.80
244.80 < 425
425 - 244.8 = 180.2 -> 180 л не достигат






4. Задача -	Цена за транспорт
Студент трябва да пропътува n километра. Той има избор измежду три вида транспорт:
•	Такси. Начална такса: 0.70 лв. Дневна тарифа: 0.79 лв. / км. Нощна тарифа: 0.90 лв. / км.
•	Автобус. Дневна / нощна тарифа: 0.09 лв. / км. Може да се използва за разстояния минимум 20 км.
•	Влак. Дневна / нощна тарифа: 0.06 лв. / км. Може да се използва за разстояния минимум 100 км.
Напишете програма, която въвежда броя километри n и период от деня (ден или нощ) и изчислява цената на най-евтиния транспорт.
Вход
От конзолата се четат два реда:
•	Първият ред съдържа числото n – брой километри – цяло число в интервала [1…5000]
•	Вторият ред съдържа дума “day” или “night” – пътуване през деня или през нощта
Изход
Да се отпечата на конзолата най-ниската цена за посочения брой километри, форматирана до втория знак след десетичния разделител.
Примерен вход и изход
Вход	Изход	Обяснения
5
day	4.65	Разстоянието е под 20 км  може да се ползва само такси. Началната такса е 0.70 лв. Понеже е през деня, тарифата е 0.79 лв. / км. С такси цената е: 0.70 + 5 * 0.79 = 4.65 лв.
7
night	7.00	Разстоянието е под 20 км  може да се ползва само такси. Началната такса е 0.70 лв. Понеже е през нощта, тарифата е 0.90 лв. / км. С такси цената е: 0.70 + 7 * 0.90 = 7.00 лв.
25
day	2.25	Разстоянието е над 20 км  може да се ползва автобус, но не може да се ползва влак. Автобусът е най-евтиния възможен вариант. С автобус цената е: 25 * 0.09 = 2.25 лв.
180
night	10.80	Разстоянието е над 100 км  може да се ползва влак. Влакът е най-евтиният възможен вариант за пътуване. С влак цената е: 180 * 0.06 = 10.80 лв.





5. Задача -	Домашни любимци
Марина обича да пътува. Тя има 3 домашни любимеца (куче, котка и костенурка). Когато заминава на пътешествие трябва да съобрази колко храна да им остави, за да не останат гладни. Напишете програма, която пресмята колко килограма храна ще изядат всички за времето, в което Марина отсъства и дали оставената храна от нея ще им е достатъчна. Всяко животно изяжда определено количество храна на ден.
Вход
От конзолата се четат пет реда:
•	Първи ред – брой дни – цяло число в интервал [1…5000]
•	Втори ред – оставена храна в килограми – цяло число в интервал [0…100000]
•	Трети ред – храна на ден за кучето в килограми – реално число в интервал [0.00…100.00]
•	Четвърти ред – храна на ден за котката в килограми– реално число в интервал [0.00…100.00]
•	Пети ред – храна на ден за костенурката в грамове – реално число в интервал [0.00…10000.00]
Изход
На конзолата трябва да се отпечата на един ред:
•	Ако оставената храна Е достатъчна:
o	"{килограма остатък} kilos of food left."
	Резултатът трябва да е закръглен към по-ниското цяло число
•	Ако оставената храна НЕ Е достатъчна:
o	“{килограма недостигат} more kilos of food are needed.”
	Резултатът трябва да е закръглен към по-високото цяло число
Примерен вход и изход
Вход	Изход	Обяснения
2
10
1
1
1200	3 kilos of food left.	Нужна храна за: куче = 2 дена * 1 кг = 2кг;
                              котка = 2 дена * 1 кг = 2 кг; 
                   костенурка = 2 дена * 1200 грама = 2.4 кг;
Общо храна = 2 + 2 + 2.4 = 6.4;
6.4 < 10 => 10 - 6.4 = 3.6 -> 3 кг. храна остават
Вход	Изход	Обяснения
5
10
2.1
0.8
321	7 more kilos of food are needed.	Нужна храна за: куче = 10.5 кг;  котка = 5 дена * 0.8 кг = 4 кг; костенурка = 5 дена * 321 грама = 1.605 кг;
Общо храна = 10.5 + 4 + 1.605 = 16.105; 16.105 – 10 = 6.105 -> 7 кг не достигат






6. Задача -	Магазин за цветя
Мария иска да купи подарък на сина си. Тя работи в магазин за цветя. В магазина идва поръчка за цветя. Напишете програма, която пресмята сумата от поръчката и дали печалбата е достатъчна за подаръка. Цветята имат следните цени:
 
•	Магнолии – 3.25 лева
•	Зюмбюли – 4 лева
•	Рози – 3.50 лева
•	Кактуси – 8 лева
От общата сума, Мария трябва да плати 5% данъци.
 
Вход
Входът се чете от конзолата и се състои от 5 реда:
•	Брой магнолии – цяло число в интервала [0 … 50]
•	Брой зюмбюли – цяло число в интервала [0 … 50]
•	Брой рози – цяло число в интервала [0 … 50]
•	Брой кактуси – цяло число в интервала [0 … 50]
•	Цена на подаръка – реално число в интервала [0.00 … 500.00]
Изход
На конзолата трябва да се отпечата един ред.
•	Ако парите СА стигнали: "She is left with {останали} leva." – сумата трябва да е закръглена към по-малко цяло число (пр. 1.90 -> 1).
•	Ако парите НЕ достигат: "She will have to borrow {останали} leva." – сумата трябва да е закръглена към по-голямо цяло число (пр. 1.10 -> 2).
Примерен вход и изход
Вход	Изход	Обяснения
2
3
5
1
50	She will have to borrow 9 leva.	Сума = 2 * 3.25 + 3 * 4 + 5 * 3.5 + 1 * 8 = 44 лева
Данъци = 5% от 44 = 2.20. Печалба - 41.80 лева
50 – 41.80 = 8.20 лева недостигнали
Вход	Изход	Обяснения
15
7
5
10
100	She is left with 65 leva.	Сума = 15 * 3.25 + 7 * 4 + 5 * 3.5 + 10 * 8 = 174.25 лева
Данъци = 5% от 174.25 = 8.7125. Печалба - 165.5375 лева
165.5375 - 100 = 65.54 лева остават
Задачи за шампиони







7. Задача - Резервоар за гориво
Напишете програма, която познава дали резервоара на едно превозно средство има нужда от презареждане на горивото или не. От конзолата се четат два реда – текст и реално число, на първия ред се чете типа на горивото – текст с възможности: "Diesel", "Gasoline" или "Gas", а на втория литрите гориво, които има в резервоара. Ако литрите гориво са повече или равни на 25, на конзолата да се отпечата "You have enough {вида на горивото}.", ако са по-малко от 25, да се отпечата "Fill your tank with {вида на горивото}!". В случай, че бъде въведено гориво, различно от посоченото, да се отпечата "Invalid fuel!".
Примерен вход и изход
Вход	Изход
Diesel
10	Fill your tank with diesel!
Gasoline
40	You have enough gasoline.
Gas
25	You have enough gas.
Kerosene
200	Invalid fuel!
Насоки: потърсете информация за вложени условни конструкции.






8. Задача -	Резервоар за гориво -  част 2
Напишете програма, която да изчислява, колко ще струва на един шофьор да напълни резервоара на автомобила си, като знаете – какъв тип гориво зарежда, каква е цената за литър гориво и дали разполага с карта за отстъпки. Цените на горивата са както следва: 
•	Бензин – 2.22 лева за един литър, 
•	Дизел – 2.33 лева за един литър
•	Газ – 0.93 лева за литър
Ако водача има карта за отстъпки,  той се възползва от следните намаления за литър гориво: 18 ст. за литър бензин, 12 ст. за литър дизел и 8 ст. за литър газ. 
Ако шофьора е заредил между 20 и 25 литра включително, той получава 8 процента отстъпка от крайната цена, при повече от 25 литра гориво, той получава 10 процента отстъпка от крайната цена.
Вход
Входът се чете от конзолата и се състои от 3 реда:
•	Типа на горивото – текст с възможности: "Gas", "Gasoline" или "Diesel"
•	Количество гориво – реално число в интервала [1.00 … 50.00]
•	Притежание на клубна карта – текст с възможности: "Yes" или "No"
Изход
На конзолата трябва да се отпечата един ред.
•	"{крайната цена на горивото} lv."
Цената на горивото да бъде форматираната до втората цифра след десетичния знак.
Примерен вход и изход
Вход	Изход	Обяснения
Gas
30
Yes	22.95 lv.	Горивото е газ, цена за литър газ е 0.93 лв.
Шофьора има карта за отстъпки, отстъпката за газ е 8ст. от цената за литър. Цената на която той ще зареди е 0.93 – 0.08 = 0.85 ст.
30 литра по 0.85 е 25.5 лв. но тъй като при заредени повече от 25 литра има отстъпка.
25.5 – 10% = 22.95 лв. крайна цена 
Вход	Изход	Обяснения
Gasoline
25
No	51.06 lv.	Горивото е бензин, цена за литър бензин е 2.22лв.
Шофьора няма карта за отстъпки.
25 литра по 2.22 е 55.50 лв. но тъй като при заредени между 20 и 25 литра включително, има отстъпка.
55.50 – 8% = 51.06 лв. крайна цена

Diesel
19
No	44.27 lv.	Горивото е дизел, цена за литър дизел е 2.32лв.
Шофьора няма карта за отстъпки.
19 литра по 2.33 е 44.27 лв. за това количество гориво няма отстъпки и това остава крайната цена. 

